title:四物仔汤
date:

犹记得彼当时
五烛的电火球仔下
阿母捧乎阮一碗
黑黑苦苦的药汤
讲是四物仔
要乎阮转大人
小妹妹变做小姐
有够苦有够涩
含着目屎饮下去
是按状转大人
这呢啊艰苦
阿母没讲啥些
干搭搁乎阮配一包
酸酸甜甜的梅仔饼
有够苦有够涩
垫一兮啊酸酸甜甜
尾啊阮才知佯
这就是
人生的滋味