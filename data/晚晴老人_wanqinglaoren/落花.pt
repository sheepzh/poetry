title:落花
date:

纷，纷，纷，纷，纷，纷
惟落花委地无言兮，化作泥尘；

寂，寂，寂，寂，寂，寂
何春光长逝不归兮，永绝消息。

忆春风之日暝，芬菲菲以争妍；
既乘荣以发秀，倏节易而时迁。

春残，览落红之辞枝兮，伤花事其阑珊；
已矣！春秋其代序以递嬗兮，俯念迟暮。

荣枯不须臾，盛衰有常数；
人生之浮华若朝露兮，泉壤兴衰；
朱华易消歇，青春不再来。