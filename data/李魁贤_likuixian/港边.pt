title:港边
date:19910626

暗暝在加咱偷看的目珠
若会向港口一直徙去
啊 无啰 彼是船顶的灯火
归大队的渔船在欲出航
出海去掠鱼啦
但是 何一只船会当载咱
来去世界在四界佚陶
看彼寡做梦先行到的所在
呵 无啰 我欲亲像这寡海防的树仔
像咱在这坐椆的海岸
我欲惦此送你孤单去海外
也欲惦此迎接你倒转来
为咱的乡土认真打拼
咱有无限的自由天涯
给咱考验合锻炼
唱出咱爱情的心声
啊 无啰 我知也
亲像咱这瞬合唱的台湾歌
无论流传到世界啥物所在
也不如在咱故乡唱更较好听