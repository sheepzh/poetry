title:落雨彼日
date:

——为二二八罹难者寄未亡人

落雨彼日，天气恟恟反冷。田头圳水无巡，田尾稻花袂？；烟才
剥离，稻期接续，日子免阁疏开。

日头着还袂落山，哪会看无田岸，找无依偎？我无张无持跋入路
沟，伫落雨彼日。雨水沃澹路灯，点焘的烟骨犹袂焯尽，怎样这
个黄昏，比一般时过了较紧。

敢是眠梦？若是，安怎袂有清醒。我看着锄头变作枪尾刀、圳水
溪水转浊；烟叶稻花染着红、鸡仔鸟仔亦袂赴走闪。

彼日了后，月娘就惦惦毋走，据在风透、无管雨刮，徛伫天边，
陪汝听候。

已经袂记得烟味，煞亲像有鼻着汝煮暗顿的芳气，只是我的双脚
尻拢袂直、两蕊目睭撑拢袂开。请免替我惊疑，伫沟底有真济人
作阵；汝困袂落眠的时，我拢会转去看汝。