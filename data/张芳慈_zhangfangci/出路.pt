title:出路
date:

埔心过闭斯中坜
无位好坐个后生人尖共下
欢喜谑天东南亚母语交流
区间车一路国际化

有一个细阿哥坐地泥
孤凄细细声唱自家个歌
成时看出正打开
一下那又关项起来个门

有三个细阿妹
头那毛挏紧花色个布巾
笑紧讲厥等个家乡话
用青春来换
转去起屋个风光

台北车头归阵归阵
尞日系语言放送日
分中人骗个阿国讲无几久爱转了
对印尼嫁来个阿梅妹
分人离闭自家做工蓄细人
厥等来来去去
像人网肚个鱼阵
也总相信幸福有一日会来